# -*- mode: mandoku-view; -*-
#+TITLE: 温庭筠詩集
#+DATE: 2015-09-11 08:37:52.796639
#+PROPERTY: ID KR4c0077
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0407-005温庭筠詩集-卷第五.
<pb:KR4c0077_SBCK_005-1a>¶
温庭筠詩集卷第五¶
　　　　　車駕西遊因而有作¶
宣曲長楊瑞氣凝上林狐兎待秋鷹誰將詞賦陪雕輦¶
寂寞相如卧茂陵¶
　　　　　傷温徳彛¶
昔年戎虜犯榆関一敗龍城疋馬還侯印不聞封李廣¶
他人丘壟似天山¶
　　　　　贈少年¶
江海相逢客恨多秋風葉下洞庭波酒酣夜別淮隂市¶
月照髙楼一曲歌¶
　　　　　夏中病痁作¶
山&KR0017;&KR0045;威正氣愁便辭珍簟襲狐裘西牕一夕悲人事¶
<pb:KR4c0077_SBCK_005-1b>¶
團扇無情不待秋¶
　　　　　贈鄭徴君家&KR0716;山首春與丞相賛皇公遊¶
一抛蘭棹逐燕鴻曾向江湖識謝公每到朱門還悵望¶
故山多在畫屏中¶
　　　　　題友人居¶
盡日松堂㸔畫圖綺䟽岑寂似清都若敎烟水無鷗鳥¶
張翰何由到五湖¶
　　　　　題李相公　勑賜錦屏風¶
豐沛曾為社稷臣賜書名畫墨猶新幾人同保山河誓¶
獨自栖栖九陌塵¶
　　　　　蔡中郎墳¶
古墳零落野花春聞&KR0003;中郎有後身今日愛才非昔日¶
<pb:KR4c0077_SBCK_005-2a>¶
莫抛心力作詞人¶
　　　　　元處士池上¶
蓼穂茭叢思蟪蛄水螢江鳥滿烟蒲愁紅一片風前落¶
池上秋波似五湖¶
　　　　　華隂韋氏林亭¶
自有林亭不得閑陌塵官𣗳是非間終南長(一作/祇)在茅¶
&KR0585;外別向人間㸔華山¶
　　　　　&KR0009;裴生乞釣鈎¶
一隨菱棹謁王侯深愧移文&KR0018;釣舟今日太湖風色好¶
&KR0077;將詩句乞魚鈎¶
　　　　　長安春晚二首¶
曲江春半日遲遲正是王孫悵望時杏花落盡不歸去¶
<pb:KR4c0077_SBCK_005-2b>¶
江上東風吹桞絲¶
四方無事太平年萬象鮮明禁火前九重細雨惹春色¶
輕染龍池楊桞烟¶
　　　　　三月十八日雪中作¶
芍藥薔&KR0340;語早梅不知誰是艶陽才今朝領得東(一作/春)¶
風意不復饒君雪裏開¶
　　　　　咸陽值雨¶
咸陽橋上雨如懸萬㸃空&KR0293;隔釣船還似洞庭春水色¶
晚雲將入岳陽天¶
　　　　　贈彈筝人¶
天寳年中事玉皇曾將新曲敎寜王鈿蟬金鴈皆(一作/今)¶
零落一曲伊州淚萬行¶
<pb:KR4c0077_SBCK_005-3a>¶
　　　　　瑶瑟怨¶
冰簟銀床夢不成碧天如水夜雲輕雁聲遠過(一作/向)瀟¶
湘去十二樓中月自明¶
　　　　　題端正𣗳¶
路傍佳𣗳碧雲愁曽侍金輿幸驛樓草木榮枯似人事¶
緑隂寂寞漢陵秋¶
　　　　　渭上題三首¶
吕公榮逹子陵㱕萬古烟波繞釣磯橋上一通名利迹¶
至今江鳥背人飛¶
目極雲霄思浩然風帆一片水連天輕橈便是東㱕路¶
不肯&KR0111;機作釣船¶
烟水何曾息世機暫時相向亦依依所嗟白首磻磎叟¶
<pb:KR4c0077_SBCK_005-3b>¶
一下漁舟更不歸¶
　　　　　經故翰林袁學士居¶
劔逐驚波玉委塵謝安門下更何人西州城外花千𣗳¶
盡是羊曇醉後春¶
　　　　　題城南杜邠公林亭(時公鎭淮南/自西蜀移節)¶
卓氏壚前金線桞隨家隄畔錦帆風貪爲兩地分霖雨¶
不見池蓮照水紅¶
　　　　　夜㸔牡丹¶
髙低深淺一欄紅把火殷勤遶露叢希逸近來成&KR0180;病¶
不能容易向春風¶
　　　　　𪧐城南亡友別墅¶
水流花落歎浮生又伴遊人𪧐杜城還似昔年殘夢裏¶
<pb:KR4c0077_SBCK_005-4a>¶
透簾斜月獨聞鶯¶
　　　　　過分水嶺¶
溪水無情似有情入山三日得同行嶺頭便是分頭處¶
惜別潺湲一夜聲¶
　　　　　鄠杜郊居¶
槿籬芳援近樵家壠麥青青一逕斜寂寞遊人寒食後¶
夜來風雨送梨花¶
　　　　　題河中紫極宫¶
昔年曾伴玉眞遊每到仙宫即是秋曼倩不埽花落盡¶
滿叢烟露月當楼¶
　　　　　四皓¶
商於六里便成功一寸沉機萬古同但得戚&KR0078;甘定分¶
<pb:KR4c0077_SBCK_005-4b>¶
不&KR0063;眞有紫芝翁¶
　　　　　贈張鍊師¶
丹溪藥盡變金骨清洛月寒吹玉笙他日隠居無訪處¶
碧桃花𤼵水縱横¶
温庭筠詩集卷第五¶
